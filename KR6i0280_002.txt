#-*- mode: mandoku-view; -*-
#+DATE: 2015-08-30 20:15:02.676634
#+TITLE: 佛說觀佛三昧海經
#+PROPERTY: CBETA_ID T15n0643
#+PROPERTY: ID KR6i0280
#+PROPERTY: SOURCE Taisho Tripitaka Vol. 15, No. 643
#+PROPERTY: VOL 15
#+PROPERTY: BASEEDITION T
#+PROPERTY: WITNESS T@SHENG
#+PROPERTY: LASTPB <pb:KR6i0280_T_002-0650c> ¶¶¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 2
¶
¶
佛說觀佛三昧海經卷第二¶
¶
佛陀跋陀羅譯¶
觀相品之二¶

佛告父王：「云何名菩薩降魔時白豪相光？
<pb:KR6i0280_T_002-0651a>¶
魔王波旬遙以天眼觀閻浮提，見釋迦子¶
棄國如唾，坐道樹下肌骨枯槁，形體羸瘦¶
如久病人；唯有金色光明益顯，其眼陷黑如¶
井底星，骨節相拄失蟠龍文。波旬喜曰：『瞿¶
曇體羸骨如腐草，雖有光色餘命無幾，曼道¶
未成，宜往敗之。』瞋目大怒勅諸夜叉速集軍¶
眾：『吾今欲行下閻浮提往征瞿曇。』

「是時魔子¶
名薩多羅，長跪白父：『淨飯王子其生之時，¶
萬神侍御光徹眾天，其人慈悲普覆一切，今¶
為群生坐於道樹，父王云何興惡逆意？』魔¶
即怒曰：『汝幼無知，乃言瞿曇有勝道德。瞿¶
曇身羸如枯骨人，竟何所能而言慈悲？』子¶
復白言：『瞿曇體羸不食故爾，觀其光色如金¶
剛山紫焰流出，恬坐六年心無傾搖；觀其¶
面貌曾無畏色。唯願大王！且住天宮不願¶
往攻。』波旬復言：『汝但默然，何須多云？』

「時夜叉¶
主名曰翅陀，即至魔所，頭面著地為魔作禮，¶
白言天王：『何所勅令？』波旬告曰：『汝以我聲遍¶
勅六天，告下鬼王并諸八部，及曠野鬼、十八¶
地獄閻羅王神，一切皆集往瞿曇所。』

「是時諸¶
鬼，猶如雲起從四面運集，或有諸鬼首如牛¶
頭有四十耳，於其耳中生諸鐵箭，赤焰上起¶
高一由旬，有十八角角端擎山，山上有龍，銜¶
熱鐵丸。復有諸鬼首如狐頭，有十千眼，眼𥇒¶
長大如炎，頂上有呂吐熾火，身上¶
諸毛猶如劍樹。復有諸鬼倒住空中有十二¶
脚，於其足跟有千刀輪，頭如太山，於其頭¶
上五百劍樹，樹頭火起。復有諸鬼，婉轉腹¶
行，負鐵圍山穹脊而至。復有諸鬼，一頸多頭
<pb:KR6i0280_T_002-0651b>¶
口有千舌，於其舌上生棘刺樹，毛鬣上衝毛¶
端雨血，吐刺疾走騰虛而至。

「毘舍闍鬼發¶
大惡聲，氣踊如雲雨熱鐵丸倏忽而到；鳩¶
槃荼鬼蹲踞土埵現鬼醜形；富單那鬼其¶
形黑瘦，頭戴大鑊盛熱鐵丸，手執刀輪，左¶
脚躡狗，右脚踏狼，奔走而至；諸羅剎王背¶
黑如漆，胸白如月，眼如盛火，頭髮蓬亂如¶
縛刺束，狗牙上出，狀如矟劍，手十指爪利¶
如鋒芒，脚有十爪縱橫如劍，以鐵羈頭疾走¶
而至；曠野鬼神大將軍等，一頸六頭胸有六¶
面，膝頭兩面，舉體生毛狀如箭鐵，奮身射¶
人，張眼焰赤血出流下，與諸兇類疾走而¶
到。

「復有諸鬼，首如虎頭有十二眼，鼻如象鼻¶
有十三鼻，左肩擔山右肩負火，手捉利劍脚¶
躡師子，哮吼而至。復有諸鬼其形如雲，¶
火起如團雲頭，於團雲邊有百千萬龍，不¶
見其身但見吐毒，於十方面，一切惡事如雲¶
而集；鬼子母神將其諸子，各執一石壁¶
方十里，巖峻可畏競馳而至。復有諸鬼倦¶
脊挾尾，以鼻嗅地鼻出諸火，火焰上化化生¶
諸鬼，擔面而走。

「是時魔王，顧視夜叉告令¶
諸鬼：『今者鬼兵既已雲集，瞿曇善人，或能¶
知呪，當興四兵。』以魔王珠化作四兵，象馬車¶
步列仗如林，甚可怖畏，直從空下至道樹¶
邊。

「魔復更念：『如此軍眾或不能淹降伏瞿¶
曇。』復脫寶冠捉擬地下，其冠光明逕至下¶
方，當閻羅王化人宮上，高聲大呼告勅諸鬼：¶
『汝等獄卒及閻羅王，阿鼻地獄刀輪劍戟、火¶
車鑪炭，一切都舉向閻浮提，欲滅瞿曇擲置
<pb:KR6i0280_T_002-0651c>¶
其中。』

「阿鼻地獄縱廣正等八千由旬，七重¶
鐵城，下十八隔，四面劍林亦十八行，東方¶
復有十八小地獄，以為圍遶；南方十八鬲以¶
為圍遶；西方十八鬲以為圍遶；北方十八鬲¶
以為圍遶。地下自然有熾猛火，燒熱鐵城¶
鐵網俱燒，一切熱焰周迴還旋，下過十八¶
鬲。若有眾生犯五逆者，身滿其中受如此苦，¶
晝夜不息間無空缺，劫欲盡時四門自開。¶
是諸罪人即見東門外一切劍林，如清涼林，¶
從下鬲起至第二鬲，第二鬲起至第三鬲，乃¶
至於上走趣東門。羅剎獄卒以熱鐵叉逆刺¶
其眼，精如融銅流出于地，即時躄倒遍滿十¶
八鬲中，其心迷悶滿一小劫，爾乃還起復向¶
南門。如是四方如前無異，晝夜受苦逕一大¶
劫，劫盡更生餘小地獄。其餘眾獄形狀大小¶
受報輕重，形類好醜一切雜報，慈三昧中當¶
復廣說。

「時諸獄卒，城東八千，三方亦爾。一一¶
獄卒頭髮如山，生刀輪劍戟，耳如驢耳有百¶
千種，一一耳中烟焰俱起，脣口牙齒過於羅¶
剎百千萬倍，角如牛角角端生劍，五方異見，¶
身體赤黑如癩病狗，有四百尾。於其尾頭膿¶
血沸屎，有鐵[口*(隹/乃)]蟲纏其身體，手捉鐵叉脚¶
下踏輪，刀輪上刺直徹心髓，駛疾如風，各¶
以鐵叉叉罪人腰，直上而走，阿鼻地獄如影¶
隨形，逐罪人來。

「俄頃之間到道樹邊，一時雲¶
集欲興惡逆。菩薩是時儼然不動，入勝意慈。¶
魔王輈張奮武振吼，勅諸兵眾：『汝等速疾¶
逼害瞿曇。』上震天雷雨熱鐵丸，刀輪武器更¶
相加積交橫空中，四面諸鬼同時俱作，然其
<pb:KR6i0280_T_002-0652a>¶
火箭不近菩薩。

「是時菩薩，徐舉右臂申眉間¶
毛，下向用擬阿鼻地獄，令諸罪人見白毛中¶
流出眾水，澍如車軸雨大火上，大火漸滅唯¶
烟氣在，令受罪人心得小悟，自憶前世百生、¶
千生、百千萬生所作諸罪。諸獄卒等持大鐵¶
叉罪起舉人，盡其身力不能得動。忽然自見¶
大鐵叉頭如白銀山，龕室千萬，有白師子蟠¶
身為座，於其座上生白蓮華，有妙菩薩入勝¶
意慈，如是莊嚴如須彌山。放叉擲地，有七¶
寶華生叉根下，有白色光明，照諸地獄及獄¶
卒身，令閻羅王及諸獄卒作白銀山，猶如電¶
光暫時得見。諸受罪人，六情諸根猛火速¶
起，節頭火然筋脈生釘，暫得一時，合掌¶
叉手向白豪相，即時心開。見白毛中人如¶
己無異，坐蓮華牀，以水澆灌諸罪人頂，令¶
心熱惱暫得清涼，即皆同時稱：『南無佛』。以是¶
因緣，受罪畢訖直生人中，諸情完具正見¶
出家，既出家已，破二十億洞然之結，成須¶
陀洹。

「魔見是相，憔悴懊惱却臥床上。魔有¶
三女，長名悅彼，中名喜心，小名多媚。時魔¶
三女至父王前，長跪叉手為父作禮，啟言：¶
『父王！今日何故愁悴乃爾！』其父答言：『沙門¶
瞿曇結誓深重，今坐道樹要壞我民，是故愁¶
耳！』女白父言：『我能往亂，願父莫愁。』即自莊飾¶
著雜寶冠，容媚挺特過喻魔后百千萬倍。¶
眄目作姿現諸妖冶，瓔珞晃耀光翳六天，乘¶
羽寶車，安施寶帳垂諸天華，於華鬚頭諸¶
化玉女，手執樂器磬樂弦歌，聲萬種音凡¶
在世人之所憙樂。一一玉女從五百女以為
<pb:KR6i0280_T_002-0652b>¶
侍御，繒蓋幡幢如雲而下，身毛孔中香烟¶
芬馥有百千色，玄黃昱爍甚適人目，安詳¶
徐步至菩薩所，下車合掌禮敬菩薩，旋遶¶
七匝，白菩薩言：『太子生時，萬神侍御七寶¶
來臻，何棄天位來此樹下？我是天女盛美無¶
比，顏貌紅輝六天無雙，今以微身奉上太¶
子，供給左右可備灑掃。我等善能調身案¶
摩，今欲親附願遂下情。太子坐樹身體疲¶
懈，宜須偃息服食甘露。』即以寶器獻天百¶
味。

「太子寂然身心不動，以白毛擬，令天三¶
女自見身內膿囊涕唾、九孔筋脈一切根本，¶
大腸小腸、生藏熟藏，於其中間，迴伏婉轉¶
踊生諸蟲，其數滿足有八千戶，戶有九¶
億諸小蟲等，蟲遊戲時走入小腸，皆有四口¶
張口上向，大蟲遊戲入大腸中，從大腸出復¶
入胃中。冷病起時胃管閉塞，蟲不得入，故¶
食不消。脾、腎、肝、肺、心、膽、喉嚨，肺腴肝膈，如¶
是中間復生四蟲，如四蛇合，上下同時唼¶
食諸藏，滓盡汁出，入眼為淚，入鼻為涕，聚¶
口成唾，放口唌流。薄皮厚皮，筋髓諸脈悉¶
生諸蟲，細於秋豪數甚眾多不可具說。

「其¶
女見此即便嘔吐從口而出，無有窮盡。即自¶
見身，左生蛇頭，右生狐頭，中首狗頭，頭上化¶
生九色死屍，如九想觀。

「九相觀者：一者、新¶
死相：或見死人，身體正直無所復知，想我此¶
身亦當復爾，與此無異，故曰新死相。二者、青¶
淤相：或見死人，一日至于七日，身體青膖¶
淤黑相，我所愛身亦當復爾，與此無異，故¶
曰青淤相。三者、膿血相：或見死人，身已
<pb:KR6i0280_T_002-0652c>¶
爛壞血塗流漫，極為可惡不可瞻視，我所¶
愛身亦當復爾，故曰膿血相。四者、絳汁相：¶
或見死人，身體縱橫水流黃出狀似絳汁，¶
我所愛身亦當復爾，故曰絳汁相。五者、食不¶
消相：或見死人，為烏鳥所食，蟲狼所噉，¶
為蠅所蛆，其肉欲盡或半身在，我所愛身亦¶
當復爾，故曰食不消相。六者、筋纏束薪相：¶
或見死人，皮肉已盡止有筋骨相連，譬似¶
束薪，由是得成而不解散，我所愛身亦當復¶
爾，故曰筋纏束薪相。七者、骨節分離相：或¶
見死人，筋已爛壞骨節縱橫不在一處，我所¶
愛身亦當復爾，故曰骨節分離相。八者、燒燋¶
可惡相：或見死人，為家火所燒，野火所焚，¶
燋縮在地，極為可惡不可瞻視，我所愛身亦¶
當復爾，故曰燒燋可惡相。九者、枯骨相：¶
或見久昔乾骨，若五十歲，至百歲、二百歲、三¶
百歲時，骨還變白，日⬤徹中，火從骨上焰焰¶
而起，火燒之後風吹入地還歸于土。是名¶
略說九相，是為菩薩始在樹下初開不淨觀¶
門。

「時魔三女，自見背上，復負老母，髮白¶
面皺，脣口繚戾，顏色津黑似怯死人¶
。胸前復抱一死小兒，於六竅中流出¶
諸膿，膿中生蟲正似蚖蟲。諸女見此愕然¶
驚㘁，却行而去，低頭視齊，臍生六龍，龍吐¶
水火，耳出諸風，體堅如鐵。自見女形，醜狀¶
鄙穢，乃當如是。其於鄙處有諸小蟲，蟲有¶
四頭二上二下，唼食女身。口出五毒，毒有¶
五脈，上至心下乃至咽喉，從六根中生諸脈¶
根，九十有九，直下流注至諸蟲頂，共相灌
<pb:KR6i0280_T_002-0653a>¶
注徹諸蟲心。諸女人等，從無數世造諸邪行，¶
惡業因緣獲得如是不淨醜身。復有諸蟲如¶
手臂釧，團欒相持而有眾口，口生五毒唼食¶
女根。諸女人等先世之時，邪婬行故，獲¶
臭惡身以為莊嚴。

「諸女見已心極酸苦如箭¶
入心，却行之時匍匐而去，如羸駝步，初¶
舉足時節節火起，其髮黃黑如刺棘林，以自¶
纏身，呼嗟歎息至魔王前。魔王心怒，奮劍¶
竪色即欲直前，魔子諫曰：『父王無辜自招¶
瘡疣，菩薩行淨難動如地，云何可壞？』

「作是諫¶
時，菩薩復以白豪光擬，令魔眷屬身心安¶
樂，譬如比丘入第三禪。餓鬼見白毛，毛端¶
皆有百千萬億諸大菩薩，是諸菩薩亦入勝¶
意慈心三昧，各以右手將左指頭，爪端生¶
乳灑滅猛火，猛火滅已即得清淨，自然飽¶
滿身心踊悅，發菩提心，因是心故捨餓鬼苦。¶
是諸鬼等自見其身，如似白玉，似瑠璃山、¶
似頗梨山、似黃金山、似馬瑙山、身諸毛孔¶
似真珠貫，眼目明淨似明月珠，身諸烟焰如¶
雜寶雲，所執刀杖似七寶臺，七寶臺內重¶
敷綩筵安置丹枕，左右自然有化梵王。見¶
化菩薩坐於化臺，各各異說諸罪人報：『汝¶
等前世坐作惡業故，獲如此可惡之形。』說是¶
語時，是諸鬼神有發無上菩提心者；有種聲¶
聞辟支佛因緣者；有於來世當生人天勝¶
樂處者。

「是時魔王忽然還宮，白毛隨從直¶
至六天。於其中間，無數天子天女，見白毛¶
孔通中皆空，團圓可愛如梵王幢。於其空間，
<pb:KR6i0280_T_002-0653b>¶
有百千萬恒河沙微塵諸寶蓮華，一一蓮華，¶
無量無邊諸妙白毛以為其臺，臺上有化菩¶
薩，放於白豪大人相光，亦復如是！諸菩薩頂¶
有妙蓮華，其華金色，過去七佛在其華上，是¶
諸化佛自說名字，與修多羅等無差別。

「復¶
有諸天宿善根者，見化菩薩一毛孔中生一¶
菩薩，頂上皆有化佛，如前不異。時諸¶
化佛眉間出華，百寶莊嚴，諸天世間無色可¶
比。有化光臺，臺上化佛如前不異。諸化菩¶
薩身毛孔中，化出一切十方眾生所希有¶
事。化人足下有化光臺，生諸天宮，勝過六¶
欲魔王宮殿，亦勝大梵嚴身之宮。諸梵頂¶
相從化菩薩足下輞間生。如是白毛上至無色，¶
遍照一切無量無邊諸天世界，皆如白寶頗梨明鏡。

「諸天見此勝瑞相已，不樂天樂發菩¶
提心，魔王萬四千天女，視波旬身狀如¶
死狗，亦似燋木。但瞻菩薩白豪相光，心意¶
悅樂無以為譬，怒恚波旬：『前所為事，規欲壞¶
他返自敗續。』作是語時，百千無數天子天¶
女，復發無上菩提道意。」

佛告大王：「如是種種¶
諸勝相事，但從菩薩眉間白毛而生此耳！不¶
勞其餘身分功德。

「佛滅度後諸四部眾，若能¶
暫時捨離散亂，繫心正觀菩薩降魔白豪相¶
者，滅無數劫黑業惡障，亦除十惡諸煩惱障，¶
能於現世見佛影像了了分明，如是種種觀¶
相境界不可具說。

「如我滅後，欲觀如來降伏¶
魔時白毛相者，當作此觀，如是觀者名為正¶
觀，若異觀者名為邪觀」。
<pb:KR6i0280_T_002-0653c>¶

「云何名為如來成佛時大人相、覺人相、不動¶
人相、解脫人相、光明人相、滿智慧人相、¶
具足諸波羅蜜相、首楞嚴等諸三昧海相？菩¶
薩摩訶薩，從勝意慈三昧起，入滅意定；從¶
滅意定起，還入首楞嚴；從首楞嚴起，入慧炬¶
三昧；從慧炬三昧起，入諸法相三昧；從諸法¶
相三昧起，入光明相三昧；從光明相三昧起，¶
入師子音聲三昧；從師子音聲三昧起，入¶
師子奮迅三昧；從師子奮迅三昧起，入海意¶
三昧；從海意三昧起，入普智三昧；從普智三¶
昧起，入陀羅尼印相三昧；從陀羅尼印相三¶
昧起，入普現色身三昧；從普現色身三昧起，¶
入法界性三昧；從法界性三昧起，入師子¶
吼力王三昧；從師子吼力王三昧起，入滅諸¶
魔相三昧；從滅諸魔相三昧起，入空慧三昧；¶
從空慧三昧起，入解空相三昧；從解空相¶
三昧起，入大空智三昧；從大空智三昧起，¶
入遍一切處色身三昧；從遍一切處色身三¶
昧起，入寂心相三昧；從寂心相三昧起，入¶
菩薩摩訶薩金剛相三昧；從金剛相三昧¶
起，入金剛頂三昧；從金剛頂三昧起，入一¶
切三昧海；從一切三昧海起，入一切陀羅尼¶
海三昧；從一切陀羅尼海三昧起，入一切佛¶
境界海三昧；從一切佛境界海三昧起，入一¶
切諸佛解脫、解脫知見海三昧；從解脫、解脫¶
知見海三昧起，然後方入無量微塵數諸三¶
昧海門；從諸三昧海門起，入寂意滅意三昧；¶
從寂意滅意三昧起，入金剛譬定大解脫
<pb:KR6i0280_T_002-0654a>¶
三昧相門。¶

「爾時道場地化似金剛，滿八十里其色正白，¶
不可具見。此相現時，菩薩眉間白豪相光，¶
端潔正直矗然東向，長一丈五尺，有十楞現。¶
彌迦女人同類五女，無數萬億天、龍、鬼神，彌¶
勒賢劫諸菩薩等、跋陀波羅等，無量無邊阿¶
僧祇微塵數諸大菩薩，亦見此相。

「此相現時，¶
佛菩提樹，白毛力故根下自然化生寶華，縱¶
廣正等四十由旬，其華金色金剛為臺。佛眉¶
間光照此華臺，其光直下至金剛際，於金剛¶
際自然化生二金剛座，互相樘觸，聲振¶
三千大千世界，令此天地六種振動。其金¶
剛座上衝蓮華，至蓮華根，其蓮華根亦是¶
金剛，三種金剛亦相樘觸，直還下過至金¶
剛際往旋十返，白豪光明圍遶十匝，令金¶
剛座鏗然不動。

「佛坐此坐，消除三障成菩¶
提道，佛心境界說不可盡，若廣說者，一切眾¶
生至十地菩薩，亦不能知亦非所解。是故於¶
此白豪相中，隱而不說。

「如是白毛光明力¶
故，令菩提樹，金剛為莖，根亦金剛，鬚七寶¶
成，鬚上生光，各各有七佛圍遶佛身，化成寶¶
縵，樹葉金色，華百寶色，華上有光百千寶¶
色，諸天寶光不得為譬，果白寶色，夜摩天¶
上微妙白寶不得為比，其果光明化摩尼網¶
彌覆樹上，於其網間若如白霓，婉下¶
垂，化成寶鈴。¶

「鈴四角頭有大寶臺，其臺高顯過於上方無¶
量世界。過是界已，復更成諸大寶臺，¶
一一寶毫不可具說，高顯微妙。譬如和合
<pb:KR6i0280_T_002-0654b>¶
百千萬億諸須彌山，於其臺上有大寶蓋純¶
金剛成，雜色間錯微妙光明，光明下垂化成¶
幡帳。於幡帳中雨寶蓋雲，寶蓋雲中雨幢幡¶
雲，幢幡雲中雨伎樂雲，妓樂雲中雨寶光¶
雲，寶光雲中雨諸香雲，諸香雲中雨師子座¶
雲，師子座雲中雨華鬘雲，華鬘雲中雨妙¶
音雲，妙音雲中雨偈頌雲，偈頌雲中雨諸¶
珍寶供養具雲。如是等種種供具，皆從菩提¶
樹白豪相光明中出。

「時白毛光下垂昭地，¶
令道場邊金剛地上化作七池，池生德水，¶
水有七色，色色分明，色有十光上照樹王。¶
其池四岸眾寶合成，一岸百寶所共合成，一¶
寶流出百億光明，池底純是金剛摩尼以為¶
底沙。水生諸華純黃金葉，葉上千光化成光¶
輪。池有七渠水自踊出，池口生華葉葉¶
相次，於蓮華鬚流出諸水，¶
，八萬四千，眾寶¶
嚴飾。此渠中水更相灌注，當水流時光亦隨¶
轉，映菩提樹。此樹光中，一一葉上生寶蓮¶
華，其華遍布一切世界，於其華上化百寶¶
臺，遍至十方無量世界，其白豪光從佛眉¶
間出，寶蓮華團圓正等滿一由旬。如是相¶
次過於上方，無量無邊不可算數微塵世¶
界。華華相次，一一華上見佛，身黃¶
金色方身丈六，結跏趺坐坐蓮華臺，其金¶
剛座及菩提樹，如上所說等無有異，乃至¶
十方亦復如是！

「於白豪中復出寶華，勝前¶
寶華百億萬倍，華上有佛，如釋迦文等無有¶
異，一華鬚頭復有一佛身亦丈六，入深禪
<pb:KR6i0280_T_002-0654c>¶
定心不傾動。

「如是光明，照於東方無量無¶
數百千世界，令諸世界皆作金色。彼眾生見¶
化佛毛孔開現光明，復出無量百¶
千寶光，一一光中，復有無量百億化佛。

「時¶
諸天、龍、鬼神、夜叉、，覩此光明遶佛¶
千匝，照十方國見十方國，高下大小了了¶
分明，如執明鏡自見面像。是諸大眾，波旬¶
眷屬八萬億眾，諸鬼神、天、龍、夜叉等，各見¶
白豪端直丈五，十方光現，映蔽眾目如¶
萬億日，不可具見。但於光中，見無量無數¶
百億千萬化釋迦文，眉間白毛正長丈五，一¶
一毛中出無量光，一一光中無量化佛，化¶
佛眉間亦復如是！是白豪光輪郭之中，流¶
出眾光上至佛額，顯發額廣平正之相，額上¶
諸毛毛皆上靡，其毛根下梵摩尼色，適眾¶
生心，毛端流光如融紫金，光相上靡入於¶
髮際，婉轉垂下至耳輪邊，然後布散上入髮¶
間，圍遶[彖/虫]文數百千匝，從枕骨生，如金¶
蓮華葉日照開敷，蓮華葉間及蓮華鬚，如帝¶
釋臺了了分明，眾色異現。於其色間無量¶
化佛，一佛七菩薩諸天以為侍者，手執寶¶
華白中白者，華有五光五色分明，隨從化佛¶
不失其所，此名如來初成佛時白豪相光。¶

「因白豪光初生頂光，生王宮時此光如日，¶
見不了了，圓光一尋別自當說。時諸八部覩¶
白豪光所見不同，有見白毛猶如諸佛；有¶
見白豪如諸菩薩；有見白毛如己父母，一¶
切世間可尊敬事，悉於毛端了了得見，見已¶
歡喜。有發無上菩提心者；有發聲聞、緣覺
<pb:KR6i0280_T_002-0655a>¶
心者，如是諸鬼見白毛者，自然慈心無諸惡¶
意。」

佛告父王：「如來白毛，自從初生乃至成¶
佛，於其中間微細小事可得觀見。既成佛已，¶
白豪光明眾相具足，諸修多羅中佛已廣說，¶
白豪相光究竟之處，十地菩薩爾乃得見，先¶
說小者，應諸世間此事易見。」¶

佛告父王及勅阿難：「諦聽諦聽，善思念之！¶
傳語後世諸弟子等皆令得知，若我滅後諸¶
比丘等，若問是事，此白豪相菩薩本昔修¶
何行德？汝當答言：『佛白豪相從無量劫¶
捨心不慳，不見前相不憶財物，心無封著而¶
行布施，以身心法攝身威儀，護持禁戒如愛¶
雙目，然其心內豁然虛寂，不見犯起及捨¶
墮法，心安如地無有動搖。設有一人，以¶
百千刀屠截其身；設復有人，以諸棘刺鞭撻¶
其身，菩薩初無一念瞋恚；設復有人頭有¶
千舌舌出千言，種種異辭罵辱，菩薩顏色不¶
變，如淨蓮華，心無所著身心不懈，無疲惓¶
意如救頭然。如身毛孔生那利瘡，求覓良¶
醫晝夜精進，心無染污如琉璃珠表裏俱淨，¶
攝身斂意，閉目叉手端坐正受，其心如海¶
湛然不動，如金剛山不可沮壞。雖作是意不¶
隨禪生，灰心滅智，無所適莫，亦無覺觀非¶
不觀法，心智猛利攝諸方便，不見有法若大¶
若小，有細微相，如是眾生名波羅蜜。亦¶
從三十七助菩提法，復從十力、四無所畏、大¶
慈大悲三念處諸妙功德，得此白豪。』

「若我¶
滅後佛諸弟子，捨離諸惡，去憒開相，樂¶
少語法，不務多事，晝夜六時，能於一時，
<pb:KR6i0280_T_002-0655b>¶
中分為少分，少分之中能須臾間，念佛¶
白豪令心了了，無謬亂想分明正住，注意¶
不息念白豪者，若見相好若不得見，如是¶
等人，除却九十六億那由他恒河沙微塵數¶
劫生死之罪。¶

「設復有人，但聞白毛心不驚疑，歡喜信受，¶
此人亦却八十億劫生死之罪。若諸比丘¶
比丘尼、優婆塞優婆夷，犯四根本罪，不如¶
等罪及五逆罪，除謗方等，如是眾人若能¶
懺悔，晝夜六時身心不懈。譬如人在深草¶
中行，四面火起，猛風吹來欲燒其身，此人作¶
念：『若火燒我，未死之間支節解散，我當云¶
何得滅此火？若不設計命必不濟，誰有智者¶
多諸方便能救我命？設命全濟於彼人所無¶
所悋惜？』作是思惟已，如太山崩，五體投地¶
號泣雨淚，合掌向佛，讚歎如來種種德行。¶
作是讚已，誦懺悔法，繫念在前，念佛眉間白¶
豪相光，一日至七日，前四種罪可得輕微，¶
三七日時罪相漸滅，七七日後，然後羯磨，¶
事在他經。若比丘，犯不如罪，觀白豪毛¶
闇黑不現，應入塔觀像眉間，一日至三¶
日，合掌啼泣一心諦觀，然後入僧說前罪事，¶
此名滅除。前五種罪，念白豪光經八百日，¶
然後復有別羯磨法。」¶

佛告父王：「如來有無量相好，一一相中，八萬¶
四千諸小相好，如是相好不及白豪少分功¶
德。是故今日，為於來世諸惡眾生，說白豪¶
相大慧光明消惡觀法。若有邪見極重惡人，¶
聞此觀法具足相貌，生瞋恨心，無有是處。
<pb:KR6i0280_T_002-0655c>¶
縱使生瞋，白豪相光亦復覆護，暫聞是語¶
除三劫罪，後身生處生諸佛前，如是種種百¶
千億種，觀諸光明微妙境界，不可悉說，念¶
白豪時自然當生。如此觀者名為正觀，若異¶
觀者名為邪觀。¶

「云何名觀額廣平正額廣平正相？二輪光明，¶
光明輪郭，千輻轂輞，成摩尼珠，形如毘紐羯¶
磨天畫。於畫畫中流出上妙金色之光，來入¶
白豪，遶豪七匝，上入額上諸毛孔中，乃¶
至髮際諸色相中，婉轉下垂至于耳輪，上散¶
入髮，遶髮七匝。從枕骨出遶前蓮華相，¶
團圓七匝七畫分明，畫有七色色生七華，華¶
有一佛有七菩薩以為侍者，恭敬圍遶右旋¶
而轉。如是額廣平正三相：髮際相、頭諸毛¶
孔相、腦中相。腦中亦有十四光，現諸脈中，中¶
外俱徹明顯可愛，踊出白光紅紫間錯，其¶
色微細從枕骨出，亦遶前光三匝。一一畫¶
間有一佛坐，有二菩薩以為侍者，益更明顯¶
勝前數倍。¶

「云何觀如來眉相？左右二相形如月初，遶¶
生諸毛希稠得所隨月形轉，其色燄紫，毛¶
端紺青，琉璃妙光色無與比，眉光兩靡散入¶
諸髮，既入髮已上至髮杪，其光[彖/虫]起，蜂翠¶
孔雀色無以類。猶如聚墨比琉璃光，亦復下¶
垂從枕骨出，右旋婉轉遶光四匝，一一畫¶
中出一化佛，有二菩薩及二比丘翼侍左右，¶
皆悉住立蓮華鬚上，明顯可愛勝前數倍。眉¶
下三畫及眼匡中，旋生四光青黃赤白，上¶
向燄出入眉骨中，出眉毛端亦如前法。從
<pb:KR6i0280_T_002-0656a>¶
枕骨出遶光四匝，四色分明：黃色化佛身¶
黃金色，白色化佛身白銀色，青色化佛身金¶
精色，赤色化佛身車[(王*巨)/木]色。如是右旋益更明¶
顯勝前數倍。¶

「云何觀如來眼睫相？如來眼睫上下各生有¶
五百毛，柔軟可愛如優曇華鬚，於其毛端流¶
出一光，如頗梨色入前眾相，光明色中遶¶
頭一匝，從枕骨出圍遶前光，純生微妙諸¶
青蓮華，蓮華臺上有青色蓋，有梵天王手執¶
是蓋。此相現時佛眼青白，白者過於白寶¶
百億萬倍；青者勝青蓮華及紺琉璃百億萬¶
倍。上下俱眴如牛王眼，眼雙眥頭旋出二光，¶
如青蓮華極為微細，遶髮一匝從枕骨出，¶
映飾諸華令華開敷，光明益顯，如是勝相無¶
量功德，名如來眼。

「若有欲觀如來眼者，當作¶
此觀，作此觀者滅除諸惡。閉目端坐正觀佛¶
眼，一日至七日，於未來世常得見佛，終不盲¶
冥，亦不生於邊地邪見無佛法處，慧眼恒開¶
不生愚癡。」

佛告父王：「是故智者為除盲冥，¶
當觀佛眼。佛有五眼，此觀法中先說肉眼。¶
明淨光顯觀眼心利，傍生境界不可具說，¶
諦觀佛眼於少時間及觀像眼，未來世中經¶
五生處，眼常眼淨眼根無病，除却七劫生¶
死之罪。」佛告阿難勅諸四眾：「勤觀佛眼慎勿¶
休廢，觀佛眼者必獲無量微妙功德。髮際額¶
廣及髮[彖/虫]文，眼匡眼眉，眼睫眼畫，如是¶
等眾相光明，若能暫見，除六十劫生死之罪。¶
未來生處必見彌勒，賢劫千佛威光所護，心¶
如蓮華而無所著，終不墮於三塗八難。若坐
<pb:KR6i0280_T_002-0656b>¶
不見當入塔觀，入塔觀時，亦當作此諸光明¶
想，至心合掌[跍*月]諦觀，一日至三日心不¶
錯亂，命終之後生兜率天，面見彌勒¶
色身端嚴，應感化導，既得見已身心歡喜入¶
正法位。」佛告父王：「如是觀者名為正觀，若異¶
觀者名為邪觀。」¶
觀佛三昧經卷第二¶

